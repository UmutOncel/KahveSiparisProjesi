# Kahve Sipariş Projesi
Günlük hayatta kahve almaya gittiğimizde, kahve alırken nasıl bir yol izliyoruz? Örneğin Starbucks’a gittiğimizde ilk önce kahve almak için sıraya giriyor, var olan kahve çeşitlerinden birini seçiyor, seçtiğimiz ürüne ve zevkimize bağlı olarak çeşitli şuruplar, karameller vb. şeyler ekleyebiliyoruz veya çıkartabiliyoruz. Daha sonra kasadan sipariş vererek, ücretimizi ödüyor ve sipariş teslim noktasına doğru ilerliyoruz. Ürünümüz hazırlandıktan sonra ürünümüzü teslim alıyoruz.
  
Bu projede de yukarıda bahsedilen örnekte gibi işleyen, OOP prensiplerine bağlı kalaeak tasarlanmış bir uygulama yazmak istiyoruz. Temel olarak müşterilerimiz, ürünlerimiz ve sabit miktarda çalışanımız var. Her ürünün kendine göre bir üretim süresi bulunmaktadır. Bir çalışan aynı anda hem üretim yapıp hem de sipariş alamaz. Üretimde bulunan tüm çalışanlar dolu olduklarında, sipariş alımı gerçekleştirilememektedir. Çalışanları kasa veya üretim bandına yerleştirme işlemini kullanıcı kendi isteğine göre değiştirebilmektedir. Buna bağlı olarak ortaya bir sonuç çıkmaktadır.
